---
layout: post
title: "Unang Gabi"
subtitle: ""
date: 2024-02-11 7:51:00 +0800
background: '/img/posts/03.jpg'
---

<p>Ganun pala yung piling na malayo sa mga mahal mo sa buhay. Ang sakit at sobrang nakakalungkot pala. Nami-miss ko na ang mga alagang kong pusa -- walang tatabi sa akin at makikiagaw ng pwesto sa kama at unan; walang ngiyaw nang ngiyaw o mga nagtatakbuhan ng hating gabi. Oo, mukhang magulo pagkasama sila. Kaso ito yung gulo na hinahanap na ng sistema ka bago ako matulog.</p>

<p>Unang gabi at mas dama ko na ang realidad na mag-isa ako sa ngayon. Salamat na lang at may Internet na, nang sa ganun pwede ko pa rin makausap ang mga tao sa Maynila. Kaso iba (siyempre) kung harap-harap mo silang nakakausap o nayayaya ka nilang lumabas para uminom ng kape para lang magkamustahan.</p>

<p>Ano nga ba ang magandang nangyari sa akin ngayong araw? Kamuntikan akong maiwan ng eroplano ng 2 beses.</p>

<p>Dalawang taon lang naman ako dito. At sa ngayon, idinadasal ko na talagang hanggang dalawang taon lang. Mahirap sa pakiramdam ang naaalala ko yung mga tao sa bahay. Kaso hindi rin natin masabi kung ano nga ba. Masayado pang maaga pa rin para magbigay ng matinding opinyon. Sa ngayon, abante lang.</p>

