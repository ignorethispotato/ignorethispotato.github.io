---
layout: post
title: "Kung Bakit Hindi Mo Pwedeng Tanggapin Na Isa Kang Bobo o Tanga"
subtitle: ""
date: 2024-03-29 16:59:00 +1100
background: '/img/posts/16.jpg'
---
<p>
Sa tagal ko nang nagtuturo at kung merong studyanteng lumapalit sa akin na sinasabi nila sa sarili na bobo o tanga lang sila, lagi kong sinasabi na "walang bobo sa mundo kung hindi ako lang". At sa sobrang paniniwala ko sa statement na yun kung kaya't sobrang na-iinsecure ako sa mga studanteng feeling ko na mas mataas ang kapasidad nilang matuto kaysa akin. Ngayon na nakakapagnilay-nilay ako ng saglit, marahil sobrang tumatak ito sa akin kasi nung pagkabata pa lang lagi itong sinasabi ng kapatid ko sa akin. Kung naglalaro ako ng mga games at medyo hindi magada yung moves na ginagawa ko, lagi niyang sinasabi na ang tanga-tanga ko kasi hindi ko naisip yung move para maitawid ko yung isang level nung game. Totoo rin ito kasi kung naglalaro ako ng mga games katulad ng Bejeweled or something similar na game at merong nanonood sa tabi ko, sobra akong nag-cconscious na baka sabihin ng mga manonood ko na ang bobo ko maglaro ng games. Siguro nga at dahil dito, hindi ko na rin pinilit na aralin yung ibang laro na nilalaro ng mga kapatid ko kasi baka sabihan lang akong bobo nila. </p>

<p>
Naging apparent din ulit ito nung pinilit akong maglaro ng mga kaibigan ko na maglaro ng bowling. Ang bowling sa dami ng mga katabi mong lane at lawak ng lanes, kitang-kita kung sino ang marunong sa hindi. At dahil dito, sobrang ayaw ko maglaro ng bowling. Maging ganun na rin ang trato sa iba pang mga sports. Ang pinaka malapit na sport na ping-aralan ko na lang ay swimming. Kasi bukod sa nag-eenjoy ako lumangoy at magtampisaw sa tubig, nabigyan ako ng pagkakataon ng mga magulang ko na mag-aral ng swimming kasama ang mga pinsan ko - mas walang nanonood, mas hindi ka pagtatawanan. Para sa subconscious ko, nung nakita kong mas nag-improve ako lagi kong iniisip na isa akong natural pagdating sa pag-swimming. Hindi ko namalayan or ni-acknowledge na dahil ito sa hirap at pagod na binuhos ko rin.</p>

<p>
Ngayon pagdating sa mga workshop sa eskwelahan, ay umuulit nanaman ang natural scenario. Nakikita ko yung mga kaklase ko na nakakasagot ng mga taong, feeling ko ang natural naman nila pagdating sa mga ganyan na bagay. Hindi ko man lang sumagi sa isipan ko na ganyan sila ngayon dahil din sa mga pagod at hula na binuhos nila sa pag-aaral ng mga subjects nila.
</p>
<p>
Sa maikling salita, naging unfair ako sa sarili ko. Parang hindi ko binigyan yung sarili ng pagkakataon na magkamali at matuto. Malamang ay ganun din siguro ang rasong kung bakit hindi ako natuto mag-flute or mag-piano. Sobra akong naging impatient sa sarili.
</p>

<p>
Naging impatient sa sarili dahil gusto kong makasunod, kaso nagiging counterproductive lang ito. Kasi mas lalong hindi ako nakakapag-participate o magtanong man lang sa kung anong nangyayari sa solutions nila. Dahil sa takot na mabuking na ikaw ay walang alam! E ano ngayong pag-uwi mo, diba wala ka pa rin alam? Alam mo ang alam mo at hindi mo alam ang hindi mo alam. Sana matanggap ko na ang kaalaman ay wala rin sa aking control. Kung hindi ito tinuro sa classroom, at sinubukan mong maghanap ng mga resources sa Internet o sa mga libro at wala ka talagang mahanap, nasa control mo ba iyon? Hindi diba? So bakit kasalanan mo?
</p>

<P>Kaya sa totoo lang, may mali rin sa sistema ng edukasyon ng mundo. Bakit ka nga ba dapat maparusuhan (sa pamamaraan ng grades) kung hindi mo talaga alam ang hindi mo alam kahit na binuhos mo na ang lahat? Ang kapalit nito ay mas hindi na na-eenganyo ang mga tao na sumubok hanggang sa matuto sila dahil sa mga deadlines. Bakit ba kailangan magkaroon ng timeline nag pagtututo? Hindi ba dapat ang mentality ay dapat sumubok lang at matuto sa pagkakamali? Sa totoo lang, dapat yung mga guro matuto rin magnilay-nilay kung naituturo ba nila ng maayos ang subjects na hawak nila. Hindi yung parang nag-ddiarrhea lang ng mga information sa mga studyante. Minsan, mas napipilitan na lang mag-cheating dahil naging sukat ang kaalaman kaysa sa natututunan. </P>

<p>
Ngayon na na-realize ko itong nangyayari? Ano nga ba ang pwede kong gawin? Sa ngayon siguro ay habaan pa ang pasensya sa sarili at maging mas forgiving sa mga mali. Realize na hindi dapat maging sukat ng talino ang mga grades, kung di sukat lamang ito ng kaalaman ko. Alamin na ang kaalaman at talino ay makaibang bagay. Alam kong mabilis sabihin ang mga ito, but it will take some time. Ang tagal ko nang pasan-pasan ito (simula nung pagkabata pa naman e) at ngayon lang mas lumalabas ang mga ito. Siguro ang mas mahalaga ay may acknowledgement sa sarili nang sa ganun, ay mai-control ko ang sarili ko in case na nag-sspiral nanaman ako sa mga isipan ko.
</p>

<p><i>
Side note: Isang proposal kung paano pwedeng baguhin yung sistem ng edukasyon. Mag-eenroll ang mga studyante sa isang subject at siyempre, kailangan nila magbayad para sa materials nung subject. Tapos kung handa na sila, kukuha sila ng parang progress exam (for example topics 1-3) kaso kailangan nila ulit magbayad para sa services nung mag-checheck ng mga sagot nila (or pwedeng kasama na ito sa tuition fee nila sa simula) tapos kung uulit sila tsaka sila bibigyan sila ng ibang set ng questions kaso kailangan na nilang bayaran ito. Ganito siya hanggang sa umabot sila ng finals. Meron pa rin isang set of subjects na kailangan matapos ng mga studyante para makakuha ng diploma. Kaso walang pressure na dapat matapos nila sa isang timeline. Kung sakaling napag-isipan nilang hindi para sa kanila yung subject, pwedeng ma-refund ilang percent ng tuition nila since in the first place na-utilize na nila yung materials or pwedeng nagpa-assessment na sila sa isang gawain nila.
</i></p>