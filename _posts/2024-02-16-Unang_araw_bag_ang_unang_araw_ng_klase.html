---
layout: post
title: "Ilang Araw Bago Ang Unang Araw ng Klase"
subtitle: ""
date: 2024-02-16 11:11:00 +0800
background: '/img/posts/06.jpg'
---

<p>So ito na nga, ilang araw na lang, simula na ng unang araw ng klase. Hanggang ngayon, para pa rin akong ligaw na nilalang. Tinignan ko na ang laman ng ilan sa mga klase, at tila ay na windang laman. Tama ba talaga itong pinasukan ko na kurso? At talaga bang gusto kong mag-aral ng Math? Hindi ko tinatanggi at ilang beses nang sumagi sa isipan ko na baka mas mainam na hindi na lang ako tumuloy. Sa ganun, mas tahimik ang buhay at lagi ko pang nakikita ang mga alaga ko. Komportableng natutulog sa aking kama gabi-gabi at gigising nang wala gaanang inaalala. Pero saan nga na ba patungo yang buhay na yan?</p>

<p>Sa ngayon, wala nang kwenta na ang mag-isip pa sa mga nakaraan o ang mga tinatawag na "what-if". Sa totoo lang, ang tanggap ko rin dito sa aking unibersidad ay isa ring dating "what-if". Ngayong nandito na ako mas mainam na gawin ko ang nararapat. Tutal, payo nga ng isa kaibigan, ano nga ba pwedeng mangyari?</p>

<p>Sa ngayon ang mga insecurities ko ang namamayapag. Hindi ko alam kung bakit hanggang ngayon, sa dami nang nangyari, ang mga dating imposible ay naging posible na, hinahayaan ko pa rin ang aking insecurities na mamahala sa aking mga emosyon at desisyon. Kailan ba akong magsisimulang magtitiwala sa aking sarili? Hindi ko pa napapatunay sa akin na kaya ko? Natural lang naman ang matakot. Lalo na at isa itong bagong ganap sa buhay ko. Kaso hindi nararapat na ito na lang ang aking nararamdaman sa bawat pangyayari sa aking buhay. Nasaan ang galak? Nasaan ang pag-asa? Nasaan ang tiwala? Nasaan ang saya? Malaki ang mundo at mahaba ang ladas ng buhay. Maraming tahak ang kailangan pang tahakin. Sa ngayon, mukhang mas excited pa ang mga tao sa bahay kaysa sa akin. Ipinapanalangin ko na dumating ang panahon na maging excited naman ako para sa akin.</p>

<p>Ngayong mas nakapagnilay na ako, ang mag-aral sa Pilipinas ay nakaka-trauma pala. Tila walang pagkakataon na ikaw ay magkamali at matuto sa naturang pagkakami. Sa aking maikling panahon sa pag-aaral ng graduate school sa Math, napansin ko na wala gaanong suporta ang binibigay. Para sa isang taong medyo may kahinaan sa Math, grabe rin pala ang kayod na ginawa ko para lang makapasa sa mga naturang subjects. Para kang batang binato na lamang sa swimming pool at bahala ka na sa sariling mo abilidad kung paano ka lumangoy o malunod na lang. Sana dito, ay hindi ganun ang kaso at kahit na papaano magkaroon ng suporta; magkakaalaman.</p>

<p>"Mahal na ako, tiwala lang. Maitatawid din natin ito. Tandaan na mas malaki ang maidudulot nito para sa iyo, at sa mga kapamilya kaysa sa pag-atras mo sa laban."</p>