---
layout: post
title: "Biyernes ng Ika-apat na Linggo"
subtitle: ""
date: 2024-03-16 01:39:00 +11:00
background: '/img/posts/10.jpg'
---

<p>Tapos nanaman ang isang linggo ng "pag-aaral". Sa ngayon ang plano ay lumipat ng computing. Sa nangyayari ngayon, baka mawawalan na ako ng buhay pagtinuloy ko pa ito sa mga susunod na ilang buwan. Kaso kung ganun ang plano, sa mas maagang panahon pa lamang ay dapat makalipat na ako. Kasi kung hindi, ay tuluyan na akong maipit sa kursong ito kasi nararamdaman kong hindi maganda ang kahihinatnan ng grades ko dito. Tatapusin ko na lang siguro yung Math degree ko sa Pilipinas pagkatapos ng gulong ito. Isa pang option ay lumipat ako ng paaralan. Balita yung isang karatig na university ay para sa mga "iskulbukol" base sa mga nababasa ko mga forums. Kaso kung mas nagtuturo ang mga tao doon, bakit hindi? Baka dapat doon talaga ako?</p>

<p>Meron akong counselling session sa darating na huwebes, sana'y maging makabuluhan siya. Hindi ko pa alam kung anong mangyayari o kung anong paguusapan. Sana maalala kong banggitin ko yung plano kong lumipat. Overwhelmed pa rin ako. Ala-una na ng umaga dito at gising pa ako. Tinatangkang gawin yung homework na sa Lunes na ang deadline. Hindi ko alam kung ano yung Philosophy nila sa pagbuhos ng homework (na wala na sa scope ng exam) sa amin tapos gagawing deadline ay kung kailan malapit sa mga exam o kung hindi man ay naglalagay ng deadline tuwing linggo ng madaling araw (as if naman ma-ccheck nila yun ng on time para makabigay ng feedback sa mga studyante sa loob ng klase [spoiler alert: walang feedback na nangyayari sa klase at umaabante lang ang lessons]) o kung hindi man, wala pa sa isang linggo ang deadline at kalahati ng nilalaman ng assignment ay hindi pa "natuturo". Kung sa bagay parang hindi naman nagtuturo mga tao dito. Parang kinukwento lang nila yung mga formula at theorems dito. Tapos, bahala ka na. Tapos pagdating mga workshop at homework, hindi mo alam kung paano kakalkalin yung mga kinwento nila. Ako lang ba talaga ang maraming reklamo? O yung ibang kaklase ko ganun din nararamdaman kaso wala lang silang lakas ng loob na magsalita?</p>

 <p>Siya nga pala, narinig ko sa isang tutor nung isang araw na ang masters dito ay para gawing "cash bucket" ang mga international students. At oo, alam namin at kaya nagmamakaawa ako na magturo kayo ng maayos. Hindi lahat ng mga international student gawa sa ginto. Katulad ko na hindi ako gawa sa ginto, galing sa ilang taong pagiipon ito para lang makaaral dito ayusin naman ninyo trabaho ninto.</p>