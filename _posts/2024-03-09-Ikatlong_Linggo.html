---
layout: post
title: "Ikatlong Linggo"
subtitle: ""
date: 2024-03-9 10:00:00 +08:00
background: '/img/posts/08.jpg'
---

<h2>Ika-6 Ng Marso</h2>
<p>
Patapos na ang ikatlong linggo. Ito yung ilan sa mga update tungkol sa buhay ko. Kumpara mga naunang linggo, parang mas gumaan ng kakaunti yung nararamdam ko. 
</p>
<p>
Sa ngayon, mas meron na akong nakakausap na mga tao:
1. Exchange student na kapareha kong nahihirapan sa Applied Math na galing ng China
2. Statistics student
3. Linguistics student
4. History student
5. Nabayad ng extra para mag-aral ng analysis
6. Isang lokal na nag-aaral ng UG in Finance
7. Singaporean
8. Isang nag-mmasters in Computing
</p>

<p>
Katatapos lang ng klase ko sa Analysis 1, sa totoo lang wala na akong maintidhan. Nawa'y kayanin ko pang humabol. Sa loob ng 3 linggong paghahabol ay naghahabol pa rin ako ng mga aralin. Maraming nagsasabi na maitatawid ko rin ito, sa ngayon isa lamang itong guni-guni.
</p>

<h2>Ika-9 Ng Marso</h2>

<p> Ganito pala yung feeling ng homesick. Naglalakad lang ako galing sa grocery tapos biglang naalala ko na lang na kasama ko mga kapatid ko na bumibili ng mga gamit sa grocery. Tapos yung mga buto ng puno na mukhang bell ng mga alaga naming pusa nakaka-trigger din pala.</p>

<p>Sa ngayon, nami-miss ko yung buhay Manila na hating gabi na nakakalabas pa ako ng bahay kasama ng kapatid ko at mag-Starbucks ng sagit. Hindi rin nakakatulong na walang tigil yung mga homework ng mga professor dito. Sino ba ang nasa tamang pag-iisip na naglalagay ng deadline ng holiday at ng weekends?!? Oo, trabaho ng studyante ang mag-aral kaso higit sa lahat, tao rin naman ang mga studyante diba? Hindi ba pwedeng makapagpahinga?</p>

<p>Namimiss ko nang umikot-ikot sa mga malalayong lugar. Hindi ko rin mapigilang lumuha pagnaaisip ko siya.</p>