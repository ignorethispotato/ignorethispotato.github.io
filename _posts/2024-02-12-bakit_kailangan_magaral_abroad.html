---
layout: post
title: "Bakit Kailangan Pa Mag-aral Abroad?"
subtitle: "Para sa bayan!"
date: 2024-02-12 7:59:00 +0800
background: '/img/posts/05.jpg'
---

<p>Matagal ko nang palaisipan kung bakit nga ba kailangan mag-aral sa abroad ang mga Pilipino hanggang sa makakaya nila. At ngayon lang ako nagkaroon bigla ng sagot dito.</p>

<p>Sa maraming taon na ang nakalipas, tila umaatras nang umaatras ang kalidad ng edukasyon sa bansa. Sa maraming pag-aaral na ginawa, isa ang Pilipinas sa may pinakamababang marka sa maraming larangan ng edukasyon na kung saan ang mga ito ay tinatawag na "basic" o pangunahing abilidad lamang tulad ng Science, Math at Reading Comprehension. Hindi na nakapagtataka kung bakit mababa ang tingin sa abroad sa atin. Dahil dito, mas mahirap ang makapasok sa mga tinatawag na "world universities".</p>

<p>E ano ngayon kung ganun kamo? Ang mga unibersidad ang isa mga institusyon na kung nagagawa ang bagong kaalaman o tinatawag na pananaliksik. Taliwas sa pagiisip ng nakararami, hindi limitado sa larangan ng Agham o Engineering ang pananaliksik. Hindi mo kailangang umimbeto ng bagong gamit o pag-aralan ang outer space parang masabing ikaw ay nananaliksik. Maaaring ang mga pinag-aaralan ng mga mananaliksik ay nasa loob ng bahay ninyo lamang at ito yung nabibilang sa field ng Social Science at maaaring tulong sa Ekonomya. Ang mga naturang kaalaman na nadiskubre o nagawa ay pwedeng umabot sa gobyerno nang sa ganun ay matugunan o maisagawa ito para sa ikabubuti ng bayan. Ang mababang kalidad ng edukasyon natin ay isang malaking hadlang upang makapasok ang isang ordinaryong Pilipino para makapasok sa isang kalidad na unibersidad. Dahil doon, tayo ay nalilimita sa mga naturang kaalaman na pwedeng maka-apekto sa paggawa ng batas -- Ilang beses na ba naipalabas sa telebisyon na tilang parang walang ang ating mga mambabatas sa mga nangyayari sa atin o kung kaya, para silang circus at paikot-ikot lamang ang ginagawa nito. Ito ay marahil, wala silang tamang datos, paraan ng pananaliksik o tamang kaalaman upang matumbukan ang problema ng atin lipunan. </p>

<p>Sa mga maraming hindi nakaka-alam, ang pag-aaral ay isang uri ng pamumulitiko. Sa mga naturang institusyon ay nahuhubog ang ating mga isipan at pananaw. Kaya ang mga protestang tulad ng People Power Revolution sa EDSA, makaramihan ay mga estudyante o propesor. Karamihan ng mga nagpasimuno ay merong antas ng pinag-aralan. Ang pag-aaral naman abroad, para sa akin pananaw, ay isang uri ng protesta. Protesta sa nabubulok na sistema ng edukasyon sa bansa, protesta sa mga "world universities" na ang isang Pilipino ay isang kalidad na mamamayan ng mundo at pwedeng makahandong ng makabululang diskurso at kaalalaman para sa lahat. Isa rin inspirasyon nang sa ganun malaman din ng kapwa Pilipino na pwede rin pala. Dito sa aking pinapasukan naman, maraming kapwa estudyante na hinihikayat na sabihin ang kanilang saloobin kahit na laban pa ito sa adimistrayon ng unibersidad o ng gobyerno -- dahil ito ang nararapat sa isang institusyon. Sa ganitong pamamaraan, bumubukas ang mata ng nakakarami at nabibigyang pansin nang matugunan ang mga problema ng bayan. Sa ganitong pamamaraan ay may mga makabagong pag-iisip para sa nagbabagong mundo natin.</p>