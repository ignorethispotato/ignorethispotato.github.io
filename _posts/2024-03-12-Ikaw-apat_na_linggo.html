---
layout: post
title: "Ika-apat na Linggo"
subtitle: ""
date: 2024-03-12 08:20:00 +11:00
background: '/img/posts/09.jpg'
---

<p>Babala, ito ay isang rant post. Dahil napupuno na ako sa mga ginagawa ng mga professors dito.</p>

<p>"Teach as if your life depends on it" yan ang abiso ng chancellor namin sa mga professors dito sa kasalukuyan kong unibersidad. Kung ganun pala e di marami ng professor ang namatay dito. Pagdating sa pagtuturo, parang kinukwento lang nila yung laman ng subject nang walang context. Tapos kung makabigay sila ng homework, yung akala mong alam na alam mo na yung laman ng subject at ang ikli lang ng deadline na binibigay (1 linggo) nang parang wala ka nang ibang hinahabol na subject.</p>

<p>Lagi kong iniisip na siguro taga-Pilipinas ako kaya ganito? Na kung saan, at alam ito ng mundo, na malaki ang kakulangan sa kaalaman sa Math. Kung sa bagay, kung tinitignan ko yung mga kaklase ko na taga-rito, parang ok lang naman sa kanila yung paraan ng pagtuturo. Kaso, maya't maya meron ka rin naririnig na mga nagsasabi na ang gulo ng course notes. Sa tagal ko nang nag-aaral at naging guro, masasabi ko na di hamak na mas maganda yung paraan ng pagtuturo natin. Mas detalyo at mas maaasahan mo ang slides na binibigay. Di tulad dito, meron ka na ngang course notes, kailangan mo pa ng libro at Internet para lamang makuha mo yung isang konseptong gutong ipaalam ng teacher mo.</p>

<p>Sa totoo lang, pagdating sa paraan ng pagtuturo, mas nagtuturo ang mga tao sa atin. Ang malaking kulang talaga ay ang pagpopodo para mapalakas pa ang research sa atin nang lumawak pa ang kaalaman sa bansa. Pangalawa, dapat sa mas maagang panahon ay sinisuguro na ng kagawaran ng edukasyon na nasa tamang antas na nag kaalaman ang mga studyante bago sila pwedeng tumutungtong sa susunod na grade level. Nakakalungkot na umaabot na ng kolehiyo ang mga studyante ng Pilipinas at ang konsepto ng number line ay hindi pa rin klaro sa kanila. Samantala dito, high school pa lamang sila ay nag-iintegrals na.</p>

<p>Tigilan na natin ang smart shaming. Ang mga salitang "e di ikaw na", "o, ang dami mo nang alam" ay hindi nakakatulong sa mga isipan ng mga tao. Nakaka-promote lang ito sa isipan na ang ating kaalaman ay dapat merong "ceiling", o hanggan. Ang lawak ng mundo at ang daming bagay ang dapat nating matutunan. Hindi lang sa Math ito, kung di sa maraming larangan at industriyan. Wag sana tayong maipit sa kung anong alam natin ngayon.</p>

<p>Sa Math naman, masasabi ko na malaki ang halaga niya siya atin para mapaunlad ang bayan. Kung kaya't alam kong mahirap siya ay malaki ang isinugal ko para makapasok dito. Kaso sa ngayon, hindi ko na rin alam. Parang napapagod na ako na hindi ko nararamdaman na sulit pa siyang araling. Medyo tinatamaan na yata akong edad ko at nagsisimula na maging realidad ang realidad ng buhay. Sulit pa ba ang lumaban? Alam ko na lang laki ng mood swing na parang nung isang araw nagkaroon lang ako ng "renewed" point of view at biglang ginanahan ako biglang mag-aral. Kaso habang lumalalim ang mga paksa ng pinag-aaralan namin ay lumalaki rin ang mga dapat kong pang aralin para makahabol ako. Sa ngayon, hindi ko pa rin alam. Kaso hindi na nalalayo yung ideya na ayaw ko nang mag-aral pa o gusto ko na lang mag-shift o bumalik ng Pinas. Kung sakali, gusto ko bang ituloy ang MS Math ko sa Pilipinas? Hindi na rin alam. Medyo nawalan na ako ng tiwala na world class ang mga unibersidad sa Pilipinas kahit na Big 4 pa ito.</p>