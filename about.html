---
layout: page
title: About ni Potato
description: Anong meron?
background: '/img/bg-about.jpg'
---

<p><audio id="loop-limited" controls="controls" autoplay style="width: 10em;height:20px;"><source src="https://nf-sycdn.kuwo.cn/c3b1ae2bded8f933b8fe4873ae80645f/65bbcabf/resource/n1/61/38/2369543942.mp3" type="audio/ogg" /><source src="https://nf-sycdn.kuwo.cn/c3b1ae2bded8f933b8fe4873ae80645f/65bbcabf/resource/n1/61/38/2369543942.mp3" type="audio/mpeg" /></audio><br />
<script>
var loopLimit = 5;
var loopCounter = 0;
document.getElementById('loop-limited').addEventListener('ended', function(){if (loopCounter < loopLimit){this.currentTime = 0;this.play();loopCounter++;}
}, false);</script>
Eraserheads - With a Smile</p>

<p>Hello! Unang-una sa lahat, hindi ko inaasahang merong makakabasa o magbabasa ng blog na ito. Kung ikaw man ay magiging isa sa aking mambabasa at nais sumubaybay sa akin, Maraming Salamat! Simpleng hangarin ko lamang ay merong tagapagkinig ng aking kwento nang sa ganun ay merong saysay ang aking pinagsusulat. Kung wala man, ang aking pangalawang layunin dito ay magsilbing paalala sa akin ang aking naging landas sa buhay.</p>

<p>Nahanap mo ang blog ni Patatas. Congrats! Kung napadapad ka sa about page na ito. Sa tingin ko, inaasahan mong makilalala mo pa sana ang may akda ng naturang blog. Gusto ko mang mas makilala mo ako sa mas personal na lebel, ngunit hindi ito ang pangunahing layunin ko sa paggawa ng blog na ito. Ang blog na ito sa mga susunod na mga araw/linggo/buwan/taon/dekada ay maaaring magkaroon ng mga paksang hindi kanais-nais at ayaw kong dahil sa blog na ito ay masira ang aking reputasyon. Malala na ang ikinalalagyan ng Internet ngayon at mas mataba na rin ang utak ng mga tao.</p>

<p>Isa po akong ligaw na nilalalang. Nagsimula akong maligaw noong taong 2017 sa pagkayao ng aking mga magulang sa sakit na kanser sa loob iilang buwan na pagitan lamang. Simula noon, wala ng kahit anong ganap, regalo, tao at kung ano pa man ang nagpapagana sa akin sa buhay at mabuhay. Siguro merong pailan-ilan tulad pamimili ko ng mga bagay-bagay sa Lazada at Shopee at ang lumakbay sa mga karatig na probinsya ng Kalakhang Maynila; ngunit ito'y napandalian lamanag hindi tulad ng dati. Halimbawa, pagkarating ng nabili ko sa online ay mabilis rin na ito'y aking pagsawaan, pagkarating ko sa lugar na ninais kong paglakbayan ay mabilis mawala yung saya na nakariting ako. Maraming pwedeng sisihin sa nangyari lalo ang Diyos / Maykapal / tadaha / Karma na namamahala sa atin. Nangyari na ang dapat mangyari. Kahit sino o anong gawing pagsisisi, wala na tayo magagawa. Guhit ito ng aking kapalaran, buong buhay ko na ito bibitbitin. Bawat landas na aking lalakarin, bawat desisyon na gagawin ay may bahid na ng kwetong lungkot at trauma. Maayos sana kung sumasabay na gumagaan ang pakiramdam sa paglipas ng panahon kaso hindi ito ang nangyayari nang kahit papaano merong nangyayari. Sa akin, lalo lang ako nangiging manhid sa mga nangyayari sa kapaligiran ko. Alam ng utak ko kung merong malungkot o masaya na nangyayari sa harapan ko. Kaso hindi ito ang aking nararamdaman. Sa mga nagtataka, oo at nasubukan ko nang magpatingin sa psychologist. Oo rin at ilang beses nang sumagi sa aking isipan na wakasin na aking buhay. Pero, lumalaban lang ako.</p>

<p>Fast forward sa taong 2024, natanggap ako sa isang prestihiyosong paaralan. Ngunit, masaya ba ako sa desisyon na ito? Excited? Hindi ko alam. Tulad ng sinabi ko, wala ng bagay sa mundong ito ang nakakapagpasaya sa akin. Kaso ang sabi ng aking isipan: "galaw-galaw din para hindi ma-stroke. Tumatanda ka na at baka mahuli ka na sa panahon." Mahirap ang maging alipin ng salapi.</p>

<p>Kung nagkataon na nakilala mo ang nagmamay-ari ng naturang blog ay wag mo na lang ipaalam sa akin na nakita mo ito nang sa ganun ay manatiling natural at bukas ang aking panunulat. Maraming salamat.</p>

<p class="mb-5"><i>Last Edited: Feb. 2, 2024</i></p>
